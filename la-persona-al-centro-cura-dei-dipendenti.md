# La persona al centro: cura dei dipendenti

## Nuove attività 2019

### Laboratorio di Comunicazione Empatica

Mondora è un'azienda con gerarchia piatta, il che significa che non ci sono manager, ma solo team player. Le decisioni sono prese collettivamente e ognuno si autogestisce per quanto riguarda il suo lavoro. I team funzionano allo stesso modo, ogni elemento è libero di esprimere la propria opinione sui progetti in corso. Questo porta spesso il singolo a doversi esporre per quanto riguarda i suoi pensieri e desideri in materia lavorativa. Abbiamo pensato fosse importante dotarci degli strumenti comunicativi adeguati ad esprimerci correttamente per facilitare questo processo. Per questo motivo, abbiamo adottato la Comunicazione Empatica, una tecnica inventata dallo psicologo Marshal Rosemberg. In mondora, avevamo già analizzato il potere delle parole nel descrivere la società in cui viviamo con i laboratori di filosofia, ora abbiamo deciso di studiare come queste influenzano le nostre relazioni personali. La Comunicazione Nonviolenta \(chiamata anche Comunicazione Empatica\) si basa sul principio che sentire empatia faccia parte della nostra natura. L'uomo, secondo questa visione, è naturalmente programmato per connettersi con i bisogni dell'altro e cercare di assecondarli. La cultura in cui cresciamo, invece, è basata su un modo di comunicare detto "violento", basato sul giudizio, sulla dicotomia torto-ragione. Queste strategie di comunicazione violenta vengono apprese durante l'infanzia. Questo modo di comunicare va contro la nostra naturale tendenza all'empatia e ci allontana da noi stessi e dagli altri. Abbiamo deciso di affiancare alla parte teorica/informativa una parte pratica. Per questa ragione abbiamo chiesto ai partecipanti al laboratorio di inviarci alcuni esempi di comunicazione \(a voce, via mail o chat\) che avevano loro provocato disagio o rabbia. Gli esempi sono stati raccolti attraverso un form, in forma anonima e sono stati discussi durante il laboratorio. Questa attività è stata molto utile per mettere subito in pratica i principi della comunicazione empatica e dare una cornice concreta al nostro lavoro. Dopo il primo incontro abbiamo deciso di renderlo un appuntamento periodico. Avendo diversi colleghi che lavorano in remoto, tutti gli incontri avvengono live anche via web. Inoltre, registriamo i singoli incontri per i colleghi che non possono partecipare all'orario stabilito. Pensiamo che questa tecnica sia estremamente efficace, uno strumento potentissimo per perseguire i valori fondanti di mondora: Eguaglianza, Fraternità e Legalità.

### Laboratori La Bellezza della Crisi

Un grosso problema affligge la nostra società: molte persone soffrono di un disturbo mentale e non ne parlano. Secondi i dati dello studio “Global burden of disease”, infatti circa il 13% della popolazione mondiale, più o meno 971 milioni di persone, è afflitto da una forma di disturbo mentale. L’associazione benefica britannica Mind cita una statistica secondo cui una persona su quattro, ogni anno, soffrirà di una qualche forma di malattia mentale. Negli USA, la depressione provoca ogni anno la perdita di 400 milioni di giorni lavorativi. In UK, 91 milioni. Ma, secondo il Center for Workplace Health degli USA, l’80% dei lavoratori è ostacolato dal richiedere il giusto trattamento dalla vergogna e lo stigma associati alla depressione. Frequenti in chi non riesce a chiede aiuto sono poi l’auto medicazione tramite alcool e droghe, che intensificano ulteriormente il problema. Diversi studi hanno dimostrato che le organizzazioni che prestano un’attenzione particolare alla salute mentale riportino migliori performance, engagement, minore turn over ed, in generale, maggior benessere. Infatti, il primo passo per migliorare la condizione di chi soffre di un disturbo mentale è l’ammettere di avere un problema e chiedere aiuto. Ma questo si può fare solo in un contesto che permetta di esprimere la propria fragilità e non neghi l’esistenza di problemi così ampiamente documentati. Per questi motivi abbiamo deciso di tenere degli incontri dove parlare di salute mentale e fare prevenzione. Il tema della sofferenza mentale, poi è diventato anche lo spunto per riflettere sui meccanismi sociali malati \(regole rotte\) che sostengono il generarsi di questa sofferenza e trovare delle soluzioni per rendere il nostro contesto più resiliente.

### Paracadute

Coltivare i talenti e incentivare la crescita personale è un messaggio molto vivo in mondora.
Se questo significa poter fare esperienze non solo su diversi progetti intra-aziendali, ma in aziende stesse, perchè no? Si può valutare anche questa strada.
Per mantenere sereno e armonioso questo percorso di crescita personale è nata l’idea del Paracadute, che consiste nell’offrire alla persona che vuole sperimentare all’esterno di mondora la possibilità di tornare in azienda entro un anno alle stesse condizioni economiche del momento dell’uscita, con possibilità di cambio di mansione. Questa opzione viene data se almeno il 10% dei colleghi sono d’accordo nel concederla.

### Banca del Tempo

Il mutuo aiuto è uno di quei valori che da sempre fortifica le relazioni umane, in qualsiasi parte del mondo ci si trovi, poichè i bisogni sono gli stessi per tutte le persone. Ci fa sentire più vicini gli uni agli altri e guidati da propositi animici e spirituali.  All’interno della azienda ci siamo chiesti come sostenere, anche a livello economico, i colleghi in situazioni di momentanea difficoltà, per aiutarli a conciliare la vita privata con la vita lavorativa; nasce da qui la banca solidale. Si tratta di un sostegno tra colleghi, che consiste nel fatto che chi lo desidera può volontariamente e in maniera anonima far confluire ore di straordinario o di permesso o un massimo di 5gg di ferie all’anno, che vengono monetizzate ed utilizzate per sostenere altri colleghi in caso di necessità particolari (es legate alla propria salute o a quella di un familiare)

### Impatto Individuale

Quest'anno è stata posta molta attenzione all'impatto individuale che ogni persona può portare all'interno dell'azienda. Le persone assunte nel 2019 hanno presentato una lettera di impegno personale che è stata aggiunta al contratto di lavoro e resa misurabile nel tempo grazie all'identificazione di metriche adeguate. In alcuni casi il piano di crescita è stato legato nello specifico alla creazione di impatto individuale all'interno dell'azienda. Anche i dipendenti che sono in azienda da più tempo hanno la possibilità di presentare la propria lettera di impegno e di lavorare ad un progetto ad impatto di loro scelta. L'azienda si impegna a sostenere tutti questi progetti, fornendo contatti, spazi, tempo per poterli portare avanti. 

## Attività consolidate

### Self Management

(orario flessibile, lavoro da remoto, decisioni su loomio, organizzazione in team)

### Corsi di Formazione  

mondora offre ai propri dipendenti opportunità di formazione continue nel tempo, per incentivare la crescita professionale e personale, sia in Italia che all’estero, perché crede che l’azienda sia il luogo adatto in cui accrescere le proprie conoscenze. Nel 2019 i lavoratori hanno beneficiato in totale di 93 giornate formative che hanno contribuito a migliorare il livello di conoscenza e le skill disponibili in azienda. 

### 4to5 

mondora promuove la condivisione della conoscenza di ogni persona all’interno dell’azienda, incoraggiando i dipendenti ad organizzare dei *4to5*, degli incontri di un' ora aperti a tutti, in cui chi vuole può insegnare qualcosa ai colleghi, sia in ambito tecnologico che non. Principalmente questi incontri si tengono il giovedì pomeriggio dalle 16.00 alle 17.00, da questo il nome 4to5. Grazie al lavoro volontario di un collega che si è impegnato nella programmazione e gestione degli eventi, nel 2019 i 4to5 sono aumentati rispetto allo scorso anno; contiamo infatti 18 eventi con una media di 10 partecipanti ad evento. 

### Failure Party

L'azienda incentiva l'apprendimento e il progresso del singolo, dando così la possibilità di fare errori per poi migliorarsi, perchè crede che le persone non imparano dai successi ma dagli errori. Per questo motivo è stata introdotta la pratica del failure party che consiste nella celebrazione dei fallimenti: festeggiare un fallimento è il modo migliore per non colpevolizzare un individuo, ma analizzare insieme cosa non ha funzionato nell’ecosistema e imparare in modo collettivo dall’errore commesso.

### New Opportunities Project

mondora pone grande attenzione all’inclusione di tutti e ha sviluppato negli anni un progetto per aiutare i colleghi che si trovano in situazioni particolari. New Opportunities è un programma che permette ai lavoratori in difficoltà di riqualificarsi, adattare la giornata lavorativa alle proprie esigenze personali ed essere seguiti da un mentor. Nel 2019 vediamo continuare il lavoro del nostro collega ingegnere riqualificato come agricoltore, una collega che ha modificato le sue mansioni ed ora si occupa di traduzioni ed editing di testi, un collega che proviene da un altro settore che sta imparando la programmazione.

### Officevibe

Una pratica ormai consolidata è quella della misurazione della felicità dei dipendenti, ovvero cercare di capire come si sentono le persone all'interno di mondora: qual è il livello di stress, com'è la qualità della comunicazione tra colleghi, la soddisfazione lavorativa e così via. Per far ciò mondora utilizza Officevibe, una piattaforma che, tramite una survey di 5 domande a settimana, permette di ricevere queste informazioni anche in maniera anonima, in modo tale che chiunque si senta libero di esprimere il proprio pensiero senza la paura di essere giudicati.

### Meditazione

Ogni mattina, prima di iniziare la giornata lavorativa, un gruppo di dipendenti mondora si trova - fisicamente e virtualmente - per meditare. L'approccio è fortemente laico e scientifico, l'obbiettivo è quello di sviluppare la spiritualità e la presenza di chi ne senta il bisogno. L'attività è gestita tra pari, a seconda delle persone partecipanti si decide per utilizzare meditazioni guidate di terze parti o semplicemente sedersi in silenzio tutti insieme lavorando a un focus condiviso. Capita che clienti o famigliari dei dipendenti si uniscano alla meditazione. Le sessioni durano tra i 10 e i 20 minuti, dopo la meditazione chi vuole può condividere delle intuizioni o dei pensieri. 
Per gestire la logistica degli incontri si utilizza un canale slack apposito #mente-vuota che fa anche da strumento per eventuali confronti o condivisioni di materiale.
Questa iniziativa è in linea con il principio di sviluppo dell'individuo portato avanti in mondora e ha il potenziale di impattare fortemente tutte le sfere della vita dei partecipanti.

## Valutazione dell'impatto

I dipendenti sono lo stakeholder principale verso cui è rivolto l’impatto aziendale prodotto attraverso le attività sopra descritta. Le pratiche aziendali hanno impattato tutti i 63 dipendenti dell’azienda, che hanno partecipato alle varie attività quali laboratori e corsi di formazione, 4to5, failure party e ore di meditazione. In particolare i dipendenti hanno beneficiato di 42 giornate totali di formazione sul lavoro. I dipendenti hanno inoltre lavorato con flessibilità di luogo e orario, ed hanno potuto portare avanti i loro progetti di impatto individuale all’interno dell’azienda. Infine, l’importanza della trasparenza come valore aziendale e l’applicazione del self management hanno permesso a tutti i dipendenti di partecipare collettivamente nelle decisioni aziendali e influenzare l’andamento delle operazioni strategiche. 

Grazie a queste iniziative mondora ha contribuito ai Sustainable Development Goals 4 - Quality Education (4.4, 4.5, 4.7), 8 - Decent Work and Economic Growth (8.2, 8.4, 8.5, 8.6), 9 - Industry, Innovation and Infrastructure (9.4, 9.5), 10 - Reduced Inequalities (10.2), 16 - Peace, Justice and Strong Institutions (16.6, 16.7). 

mondora ritiene inoltre di poter migliorare il suo contributo verso lo stakeholder “dipendenti" lavorando in aggiunta sull’impatto verso i Sustainable Development Goals 3 - Good Health and Wellbeing (in particolare il subgoal 3.8) e 5 - Gender Equality (subgoals 5.5 e 5.b). 

### SDG e Subgoals citati

**3 - Good Health and Wellbeing**

3.8 Achieve universal health coverage, including financial risk protection, access to quality essential health-care services and access to safe, effective, quality and affordable essential medicines and vaccines for all

**4 - Quality Education**

4.4 By 2030, substantially increase the number of youth and adults who have relevant skills, including technical and vocational skills, for employment, decent jobs and entrepreneurship

4.5 By 2030, eliminate gender disparities in education and ensure equal access to all levels of education and vocational training for the vulnerable, including persons with disabilities, indigenous peoples and children in vulnerable situations

4.7 By 2030, ensure that all learners acquire the knowledge and skills needed to promote sustainable development, including, among others, through education for sustainable development and sustainable lifestyles, human rights, gender equality, promotion of a culture of peace and non-violence, global citizenship and appreciation of cultural diversity and of culture’s contribution to sustainable development

**5 - Gender Equality**

5.5 Ensure women’s full and effective participation and equal opportunities for leadership at all levels of decision-making in political, economic and public life

5.b Enhance the use of enabling technology, in particular information and communications technology, to promote the empowerment of women

**8 - Decent Work and Economic Growth**

8.2 Achieve higher levels of economic productivity through diversification, technological upgrading and innovation, including through a focus on high-value added and labour-intensive sectors

8.4 Improve progressively, through 2030, global resource efficiency in consumption and production and endeavour to decouple economic growth from environmental degradation, in accordance with the 10-year framework of programmes on sustainable consumption and production, with developed countries taking the lead

8.5 By 2030, achieve full and productive employment and decent work for all women and men, including for young people and persons with disabilities, and equal pay for work of equal value

8.6 By 2020, substantially reduce the proportion of youth not in employment, education or training

**9 - Industry, Innovation and Infrastructure**

9.4 By 2030, upgrade infrastructure and retrofit industries to make them sustainable, with increased resource-use efficiency and greater adoption of clean and environmentally sound technologies and industrial processes, with all countries taking action in accordance with their respective capabilities

9.5 Enhance scientific research, upgrade the technological capabilities of industrial sectors in all countries, in particular developing countries, including, by 2030, encouraging innovation and substantially increasing the number of research and development workers per 1 million people and public and private research and development spending

**10 - Reduced Inequalities**

10.2 By 2030, empower and promote the social, economic and political inclusion of all, irrespective of age, sex, disability, race, ethnicity, origin, religion or economic or other status

**16 - Peace, Justice and Strong Institutions**

16.6 Develop effective, accountable and transparent institutions at all levels

16.7 Ensure responsive, inclusive, participatory and representative decision-making at all levels


https://sustainabledevelopment.un.org/sdgs
